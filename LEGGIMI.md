Ciao! Benvenuto su ItaList, la repo dedicata alla raccolta di Wordlist e file Dizionario per la lingua Italiana! 

La repo è nata da un idea nel [forum InForge](https://www.inforge.net/forum/threads/una-bella-wordlist-italiana.557824/).

Queste Liste sono raccolte e prodotte al fine di produrre una maggiore sicurezza informatica per tutti! L'autore e i partecipanti non si assumono alcuna responsabilità derivante da un utilizzo improprio delle liste. 

## Cos'è una Wordlist?

Come è risaputo, uno dei modi migliori per essere *sicuri di essere al sicuro* è il penetration testing: mettersi dal punto di vista di un malintenzionato e provare a capire in che modo la nostra sicurezza potrebbe essere compromessa.

Le password sono il primo fra tutti i vettori d'attacco: la compromissione di una password può in determinati casi essere veramente facile, e terribilmente grave per la vittima, dando la possibilità a chi ci attacca di accedere a tutti i dati più sensibili.

Per proteggersi, quindi, è bene assicurarsi di avere una password **molto** *forte*, e assicurarsi soprattutto che la password non sia presente in LeakList in giro per il web o in qualche Dizionario. Le Wordlist possono quindi aiutare gli utenti a effettuare un check della loro sicurezza, controllando se la propria password è presente oppure andando direttamente a simulare attachi di Forza Bruta contro i **propri** account per testare la validità della propria parola d'ordine.


## Perchè una lista Italiana?
Nonostante il web sia pieno di risorse per il test delle password nella lingua più diffusa sul web, l'inglese, vi è una particolare mancanza per quanto riguarda la lingua italiana.

Gli italiani sono un popolo colorito e informaticamente piuttosto ingenuo, da qui nasce la necessità di una lista completamente dedicata alla lingua italiana, in modo che anche gli utenti del nostro paese possano finalmente essere *sicuri di essere al sicuro*. 

Questa lista Italiana sarà disponibile a tutti gratuitamente tramite questa repo, e chiunque potrà aggiungervi i propri file di parole o modificare quelli già esistenti, con l'obiettivo "finale" di creare una lista di sicurezza quanto più completa possibile, per facilitare il lavoro dei Security Tester e per migliorare la sicurezza di tutti gli utenti.

### DISCLAIMER:
L'autore, i partecipanti e gli uploader sono esonerati da qualunque utilizzo non responsabile, illegale o pericoloso delle liste. Il fine di queste liste è puramente di self-testing, e ne è fatto proibito qualsiasi altro utilizzo.
